Hazara vagyok, a népem hazája Afganisztán.
A folyamatos üldözés és a hazarák elleni műveletek arra kényszerítették a szüleimet, hogy elhagyják Afganisztánt.
Ez az üldözés már régóta folyik, az 1800-as évek vége felé kezdődött, Abdur Rahman király uralma idején.
A király a hazara népesség 63 százalékát kiirtotta.
Minareteket építtetett a fejükből.
Sok hazarát rabszolgának adtak el, míg mások elmenekültek a szomszédos Iránba és Pakisztánba.
A szüleim is Pakisztánba menekültek, és Kvettában telepedtek le - itt születtem én.
Csupán 18 éves voltam, és tolmácsként kaptam munkát.
Négy év elteltével biztonságban éreztem magam annyira, hogy végleg Afganisztánba költözzek. Dokumentarista fotós lettem, és sok témán dolgoztam.
Az egyik legfontosabb munkám az afganisztáni táncoló fiúkról szólt.
Ez egy tragikus történet egy szörnyű hagyományról.
Fiatal gyermekekről szól, akik haduraknak és a társadalom vezető embereinek táncoltak.
Ezeket a fiúkat gyakran elrabolják vagy megveszik őket szegény családjuktól, és szexrabszolgákként dolgoztatják.
Ő Shukur.
Egy hadúr rabolta el Kabulból.
Elvitték egy másik tartományba, és kényszerítettek, hogy szexrabszolgaként dolgozzon a hadúrnak és barátainak.
Amikor ezt a történetet a Washington Post publikálta, halálos fenyegetéseket kezdtem kapni, és el kellett hagynom Afganisztánt, ahogy hajdanán a a szüleimnek is.
A családommal visszatértem Kvettába.
Amióta 2005-ben elmentem, Kvettában radikálisan megváltozott a helyzet.
Ami egykor békés menedék volt a hazarák számára, most Pakisztán legveszélyesebb városává vált.
A hazarák élettere két kis területre korlátozódik, és a sorsuk társadalmi és oktatási kirekesztettség, büntetettség.
Ő Nadir.
Gyerekkorom óta ismertem.
Megsebesült, amikor a teherautóján utazva Kvettában terroristák ütöttek rajta.
Később belehalt a sérüléseibe.
A különféle támadások során körülbelül 1600 hazara vesztette életét, körülbelül 3000-en sebesültek meg, és sokan véglegesen nyomorékká váltak.
A Hazara közösségre mért támadások csak rosszabbodtak, így nem meglepő, hogy sokan el akartak menekülni.
Afganisztán, Irán és Pakisztán után Ausztrália ad otthont a világ negyedik legnagyobb hazara közösségének.
Amikor eljött az idő, hogy elhagyjuk Pakisztánt, Ausztrália tűnt a logikus választásnak.
Anyagi okok miatt csak egyikünk mehetett, és úgy döntöttünk, hogy én megyek - abban a reményben, hogy ha majd biztonságban megérkezem, azért fogok dolgozni, hogy a családom is utánam jöhessen a későbbiekben.
Mindenki tudta a kockázatokat, és hogy milyen rémisztő ez az utazás. Sok olyan emberrel találkoztam már, aki elvesztette szeretteit a tengeren.
Kétségbeesett döntés volt mindent magam mögött hagyni - ilyet senki nem hoz könnyedén.
Ha egyszerűen repülőre tudtam volna ülni, az út kevesebb mint 24 órámba került volna.
De vízumot szerezni lehetetlenség volt.
Indonéziában csatlakoztam egy héttagú menedékkérő csoporthoz.
Mindannyian egy szobában aludtunk egy Bogor nevű kisvárosban, Jakarta mellett.
Miután egy hetet töltöttünk Bogorban, a szobatársaim közül hárman veszedelmes útra indultak. Két nappal később megkaptuk a híreket, hogy egy hajó elsüllyedt a tengeren, útban a Karácsony-sziget felé.
Kiderült, hogy a három szobatársunk - Nawroz, Jaffar és Shabbir - az utasok között volt.
Csak Jaffart mentették meg.
Shabbir és Nawroz soha nem került elő.
Elgondolkodtam: vajon helyesen cselekszem?
Rájöttem, hogy nincs más választásom, mint hogy folytatom, amit elkezdtem.
Néhány héttel később felhívott minket az embercsempész, és szólt, hogy a hajó készen áll a tengeri utazásunkra.
Éjszaka motorcsónakkal vittek bennünket a főhajóhoz. Felszálltunk egy régi halászhajóra, ami már amúgy is tele volt.
93-an voltunk, és mind a fedélzet alatt húzódtunk meg.
Senkinek sem volt szabad fölmennie.
6000 dollárt fizettünk fejenként az utazás ezen részéért.
Az első éjszaka és nap simán ment, de a második éjszakára elromlott az idő.
Hullámok dobálták a hajót, és nyikorogtak a hajógerendák.
Az emberek a fedélzet alatt sírtak, imádkoztak, szeretteikre emlékeztek.
Sikoltoztak.
Rettenetes pillanat volt.
Olyan volt, mint az Ítélet napja, vagy talán mint egy olyan jelenet a hollywoodi filmekből, ahol minden darabokra törik, és a világ éppen véget ér.
De ez nekünk valóság volt.
Nem volt semmi reményünk.
A hajónk, mint egy gyufásdoboz, sodródott a tengeren nem volt, aki irányítsa.
A hullámok sokkal magasabbak voltak, mint a hajónk, és a víz gyorsabban ömlött be, mint ahogy a szivattyúk ki tudták volna nyomni.
Elvesztettük minden reményünket.
Gondoltuk, ez a vég.
Néztük a halálunkat, én pedig dokumentáltam.
A kapitány szólt, hogy nem fogjuk tudni megtenni az utat, és vissza kell fordítanunk a hajót.
Felmentünk a fedélzetre és ki-be kapcsoltuk az elemlámpáinkat, hogy magunkra vonjuk bármilyen, közelben elhaladó hajó figyelmét.
Mentőmellényeinkkel integetve és fütyülve tovább próbálkoztunk.
Végül egy kis szigeten kötöttünk ki.
A hajónk nekicsapódott a köveknek, belecsúsztam a vízbe, és tönkrement a kamerám és minden, amit megörökítettem.
De szerencsére a memóriakártya megmaradt.
Sűrű volt az erdő.
Csoportokra oszoltunk, mivel vita támadt arról, hogy mit tegyünk ezután.
Mindenki félt és össze volt zavarodva.
Aztán, miután egy éjszakát a parton töltöttünk, találtunk egy mólót, és kókuszdiókat is.
Odahívtunk egy közeli üdülőhelyhez tartozó hajót, ők aztán gyorsan át is adtak minket az indonéziai vízi rendőrségnek.
A serangi fogolyközpontban egy bevándorlási tiszt titokban megmotozott minket.
Elvette a mobilunkat, 300 dollár készpénzemet, és a cipőinket, hogy ne tudjunk megszökni. De mi figyeltük az őröket, a mozgásukat, és hajnali 4 óra felé, amikor a tűz köré ültek, eltávolítottunk két üvegréteget egy kifele néző ablakról, és átbújtunk rajta.
Fára másztunk egy külső fal mellett - a teteje üvegszilánkokkal volt teleszórva.
Rátettünk egy párnát és alkarunkat lepedőkkel kötöttük be. Átmásztunk a falon, és mezítláb megszöktünk.
Szabad voltam, előttem egy bizonytalan jövővel, pénztelenül.
Csak a képeket és felvételeket tartalmazó memóriakártyám maradt meg.
Amikor a dokumentumfilmemet levetítették az SBS Dateline-on, sok barátom megismerte a helyzetemet, és megpróbáltak segíteni rajtam.
Nem engedték meg, hogy újabb hajóúttal kockáztassam az életemet.
Úgy döntöttem, Indonéziában maradok és az UNHCR elé viszem az ügyemet, de tartottam attól, hogy évekre Indonéziában rekedek, semmit téve, képtelenül a munkára, mint minden más menedékkérő.
De velem kicsit másként történtek a dolgok.
Szerencsés voltam. Az ismerőseim segítettek,
hogy az UNHCR gyorsabban foglalkozzon az ügyemmel, és 2013 májusában áttelepítettek Ausztráliába.
Nem minden menedékkérő olyan szerencsés, mint én.
Nagyon nehéz úgy élni, hogy az ember sorsa bizonytalan, lóg a levegőben.
Az ausztráliai menedékkérők ügye olyan mértékben lett politikai harcok tárgya, hogy már elvesztette emberi arcát.
A menedékkérőket befeketítették és így mutatták be az embereknek.
Remélem, hogy a történetem és más hazarák történetei is hozzájárulnak ahhoz, hogy megmutassák, hogy ezek az emberek szenvednek a szülőföldjükön, és hogy hogyan szenvednek, és hogy miért kockáztatják életüket a menedékkérésért.
Köszönöm.
Ez a rotterdami Természettudományi Múzeum, ahol kurátorként dolgozom.
Az munkám, hogy a gyűjtemény rendben legyen és gyarapodjon, és ez lényegében azt jelenti, hogy dögöket gyűjtök.
Valamikor 1995-ben a múzeum kapott egy új szárnyat.
Csupa üvegből épült, és valóban segített abban, hogy jó munkát végezzek.
Az épület egy igazi madár-gyilkos volt.
Talán tudják, hogy a madarak nem fogják fel, hogy mi az üveg. Nem látják, így nekirepülnek az ablaknak és elpusztulnak.
Csak ki kellett mennem, hogy összeszedjem és kitömessem őket a gyűjtemény számára.
( Nevetés) És azokban az időkben kiélesítettem a fülem, hogy felismerjem a madarakat, pusztán a hang alapján, ahogy nekikoppannak az üvegnek.
1995. június 5-én történt, hogy hallottam egy nagy koppanást az üvegen, ami az én életem megváltoztatta, egy kacsáét meg bevégezte.
Ezt láttam, amikor kinéztem az ablakon.
Ez itt a döglött kacsa. Ez repült neki az ablaknak.
Holtan fekszik a hasán.
De a döglött kacsa mellett van egy élő kacsa, és most figyeljenek!
Mindkettő hím.
És akkor ez történt.
Az élő kacsa felhágott a döglött kacsára, és közösülni kezdett vele.
Szóval, biológus vagyok, ornitológus.
Azt mondtam magamban: " " Itt valami nem stimmel. " " Az egyik halott, a másik él. Ez bizony nekrofília.
Csak bámultam. Mindkettő hím.
Homoszexuális nekrofília.
Így —( Nevetés) fogtam a kamerám, a noteszem, és egy széket, és kezdtem figyelni az eljárást.
75 perc után —( Nevetés) — eleget láttam, megéheztem, és haza akartam menni.
Így hát kimentem, begyűjtöttem a kacsát, és mielőtt betettem volna a fagyasztóba, ellenőriztem, hogy vajon valóban hím volt-e az áldozat.
Itt egy ritka felvétel egy kacsa péniszéről, tehát valóban hím volt.
Ritka felvétel, mert 10 000 madárfaj van, és mindössze 300-nak van pénisze.
[ Az homoszexuális nekrofília első megfigyelt esete tőkés récénél( Anas platyrhynchos( család: Anatidae) körében) ] Tudtam, hogy valami különlegeset láttam, de hat évbe tellett, mire rászántam magam, hogy publikáljam.
( Nevetés) Szóval, ez remek téma egy születésnapi bulin vagy egy kávé mellett, de megosztani a szakmával egy kicsit más.
Hiányoztak a megfelelő keretek.
Végül hat év után a barátaim és kollégáim unszolására publikáltam: " " Az homoszexuális nekrofília első megfigyelt esete tőkés récénél. " " Mégegyszer, a helyszín:
A az irodám, B az a hely, ahol a kacsa nekirepült az üvegnek, C, ahonnan megfigyeltem az esetet.
És itt van a kacsa újra.
Ahogy azt nyilván tudják, a tudományban, ha ír valaki valamilyen szakcikket, akkor legfeljebb hat vagy hét ember olvassa azt el.
( Nevetés) De akkor történt valami jó.
Felhívott telefonon egy bizonyos Marc Abrahams, és azt mondta: " " A kacsás cikkével megnyert egy díjat: az Ig Nobel-díjat. " " Az Ig Nobel-díj — -( Nevetés)( Taps) — - az Ig Nobel-díjat azokra a kutatásokra adják, amik először megnevettetik az embereket, azután meg elgondolkodtatják, azzal a végső céllal, hogy felkeltse mások érdeklődését is a tudomány iránt.
Ez egy helyes dolog, így hát elfogadtam a díjat.
( Nevetés) Elmentem — hadd emlékeztessem Önöket, hogy Marc Abrahams nem Stockholmból telefonált.
A Massachusetts államokbeli Cambridge-ből hívott fel.
Elutaztam hát Bostonba, Cambridge-be, és elmentem erre a gyünyörű Ig Nobel-ünnepségre, amit a Harvardon tartottak, és ez az ünnepség igen kellemes élmény.
Igazi Nobel-díjasok adják át a díjat.
Ez az egyik dolog.
És itt van másik kilenc díjazott is.
Itt van az egyik díjazott társam, Charles Paxton, aki 2000-ben kapta meg a biológiai díjat a cikkéért, " " A struccok udvarlási viselkedése az emberek irányába, angliai gazdálkodási körülmények között. " "( Nevetés) Azt hiszem, van ebben a teremben még egy vagy két további Ig Nobel-díjas is,
Merre vagy Dan? Dan Ariely?
Tapsoljuk meg Dant!
( Taps) Dan az orvostudományi díjat kapta meg annak kimutatásáért, hogy a hamisított gyógyszerek közül a drágább jobban hat, mint az olcsó.
( Nevetés) Ez itt az én egyperces dicsőségem, a köszönőbeszédem, és itt van az a kacsa.
Most van először az Egyesült Államok nyugati partvidékén.
Mindjárt körbeadom.
( Nevetés) Tessék?
Körbeadhatják.
Vegyék figyelembe kérem, hogy ez egy múzeumi darab, nem fognak madárinfluenzát kapni tőle.
A díj elnyerése után megváltozott az életem.
Először is, az emberek mindenféle kacsával kapcsolatos dolgokat kezdtek nekem küldözgetni, és egy igen szép kis gyűjtemény jött össze.
( Nevetés) De ami lényegesebb, kezdték elküldeni a megfigyeléseiket az állatok különös viselkedéséről, és higgyék el, ha van bármi rendellenes viselkedés a Földön, az állatok között, akkor arról én tudok.( Nevetés)
Ez itt egy jávorszarvas.
Egy olyan jávorszarvas, amely megpróbál közösülni egy bronz bölényszoborral.
Montana, 2008.
Ez egy béka, ami egy aranyhallal próbál közösülni.
Hollandia, 2011.
Ezek aga varangyok Ausztráliában.
Az egyiket elütötte valami.
Figyeljék meg, kérem, hogy ez nekrofília.
Ami rendkívüli, a helyzet.
Ez a misszionárius pozíció nagyon ritka az állatok között.
Ezek galambok Rotterdamban.
Füsti fecskék Hong Kong-ban, 2004.
Ez egy pulyka Wisconsinban, a fiatalkorúak Ethan Allen börtönének épületénél.
Egész nap tartott, és a rabok jól szórakoztak.
Mit jelent ez?
Szóval, azt a kérdést tettem fel magamnak, miért történik ez meg a természetben?
Arra jutottam az összes eset átnézése után, hogy lényeges, hogy ez csak akkor történik meg, ha a halál gyorsan állt be, és valami drámai módon, és közösülésre alkalmas pozícióban.
Legalábbis, úgy gondoltam, amíg meg nem kaptam ezeket a képeket.
Itt egy döglött kacsát látnak.
Már három napja ott volt, és a hátán feküdt.
Így hát oda az elméletem a nekrofíliáról.
Másik példa arra, hogy milyen hatása lehet az üveg épületeknek a madarak életére.:
Ez itt Mad Max, egy Rotterdamban élő feketerigó.
Más sem csinált, mint 2004-től 2008-ig nap mint nap nekirepült ennek az ablaknak.
Itt jön, és van itt egy rövid videó.
( Zene)( Koppanás)( Koppanás)( Koppanás)( Koppanás) Azt csinálja, hogy nekirepül a saját tükörképének.
Betolakodót észlel a saját felségterületén, és valahányszor jön, mindig itt van, így hát sosincs vége a dolognak.
Azt gondoltam eleinte — néhány évig tanulmányoztam ezt a madarat — hogy vajon nem sérülhetett-e meg az agya?
De nem. Mutatok néhány kockát, néhány részletet a videóból, és az utolsó pillanatban, mielőtt nekimenne az üvegnek, előre teszi a lábát, és az ütközik neki az üvegnek.
Arra jutottam, hogy meghívom mindannyiukat a Döglött Kacsa Napjára.
Minden év június 5-én tartjuk.
Délután 6 előtt 5 perccel, összegyűlünk Rotterdamban, a Természettudományi Múzeumban, a kacsa kijön a múzeumból, és megvitatjuk, hogy milyen új módszerek vannak arra, hogy megvédjük a madarakat az ablaknak ütközéstől.
És ahogyan azt tudják, vagy talán nem is tudják, ez a madarak halálának a egyik fő oka a világon.
Csak az Egyesült Államokban egy milliárd madár pusztul el az ablaküvegnek ütközve.
Amikor a vitának vége, beülünk egy kínai étterembe, és együtt elfogyasztunk egy hat fogásos kacsa-vacsorát.
Remélem hát, találkozunk jövőre Rotterdamban, Hollandiában, a Döglött Kacsa Napján.
Köszönöm.
( Taps) Bocsánat, nem látták a kacsámat?
Visszakaphatom?
( Nevetés)( Taps) Köszönöm.
Azért jöttem, hogy férfi támogatókat szerezzek a nemek közti egyenlőségnek.
( Üdvrivalgás) Várjunk csak, micsoda?
Mi közük a férfiaknak a nemek egyenlőségéhez?
Ez az egész a nőkről szól, nem?
Már úgy értem, maga a nemiség mint kifejezés, a nőkről szól.
Én most középosztálybeli fehér férfiként beszélek önökhöz.
Ám nem mindig voltam fehér, középosztálybeli férfi.
Az egész olyan 30 éve történt, amikor egyetemre jártam, és páran a hallgatók közül összeültünk egy nap, és azt mondtuk: hatalmasat nőtt a feminizmusról szóló elméleti anyag, de még nincsenek kurzusok.
Azt tettük tehát, amit a hallgatók ilyenkor általában tenni szoktak:
Azt mondtuk: rendben, alakítsunk kutatócsoportot.
Gyűjtünk hozzá anyagot, beszélgetünk róla, aztán szépen megvacsorázunk.
( Nevetés) Szóval ezt követően hetente egy estémet 11 nővel töltöttem.( Nevetés)
Elolvastunk egy cikket a feminizmusról, majd beszélgettünk róla.
Az egyik ilyen alkalommal hallottam egy társalgást, amely örökre megváltoztatta az életemet.
A beszélgetés két nő között zajlott.
Egyikük fehér volt, a másik fekete.
Minden nő hasonló helyen van a patriarchátusban, ezért a nők ösztönösen szolidárisak egymással. " " A fekete nő azt mondta erre: " " Én ebben nem vagyok annyira biztos.
Mert amikor én reggel felkelek, és a tükörbe nézek — mondta —, én egy fekete nőt látok.
Nekem a bőrszín látható, de neked láthatatlan. Egyszerűen fel sem tűnik. " " És ekkor mondott valami igen felkavarót.
" " Így működnek a kiváltságok.
A kiváltság láthatatlan azoknak, akik birtokolják. " " A teremben ülő fehérek számára megadatott az a luxus, hogy nem kell a bőrszínükre gondolniuk életük minden egyes pillanatában. A kiváltság láthatatlan azoknak, akik birtokolják.
Emlékezzenek: én voltam ott az egyetlen férfi,
és akkor kiszakadt belőlem: " " Jaj, ne! " "( Nevetés) Valaki megkérdezte: " " Mi volt ez? " " Azt feleltem: " " Amikor én kelek fel reggelente, és nézek a tükörbe, csak egy embert látok.
Nincs semmi különleges rajtam.
Hiszen középosztálybeli fehér férfiként nincs bőrszínem, osztályom és nemem.
Univerzálisan általános vagyok. " "( Nevetés) Szóval ez volt az a pillanat, amikor középosztálybeli fehér férfi lettem, és az osztály, a bőrszín és a nem már nemcsak másokról szólt, hanem rólam is.
Kezdenem kellett velük valamit, hiszen csak a kiváltságom miatt voltak oly sokáig láthatatlanok a számomra.
Van egy kolléganőm, és mindketten a nemek szociológiájáról tartunk előadást váltott szemeszterben.
Amikor én adok elő, ő tart egy órát vendégként.
Én pedig nála vagyok vendégelőadó.
Amikor bementem az órájára előadást tartani, nagyjából 300 hallgató volt a teremben, és ahogy haladok befelé, az egyik hallgató felnéz és így szól: " Ó, végre egy objektív vélemény. "
Az egész félév alatt, amikor a kollégám kinyitotta a száját, a hallgatók egy nőt láttak.
Ha mondjuk ezt mondta a diákoknak: " Az Egyesült Államokban nemi alapú strukturális egyenlőtlenség van. " ők azt mondták: " " Persze, hogy így gondolja.
Ezt fogják kérdezni a vizsgán is? Hogy írják a strukturálist? " "( Nevetés) Remélem, mind jól látják, hogyan néz ki az objektivitás.
( Nevetés)( Taps) Testetlen nyugati racionalitás.( Nevetés)
Egyébként szerintem ezért viselnek a férfiak nyakkendőt.( Nevetés)
Mert a testetlen nyugati racionalitás megtestesülésének szüksége van egy jelre, és mi lenne jobb jelzője a testetlen nyugati racionalitásnak, mint egy ruhadarab, melynek egyik vége egy hurok, és a másik a nemi szerv felé mutat.
( Nevetés)( Taps) Ez a szellem és test dualizmusa, kérem.
A nem láthatóvá tétele a férfiak számára az első lépés, hogy megszerezzük a férfiak támogatását a nemek egyenlőségéhez.
De nem mindegyikük.
Néhányan azt gondolják — hirtelen világosság támad, és ezt mondják: " " Ó, Istenem, valóban, a nemek egyenlősége! " " és azon nyomban elmagyarázzák a nőknek, hogyan is vannak ők elnyomva.
Egyszer egy tévés beszélgetős műsorban négy fehér férfival ültem szemközt.
Így kezdem a " " Mérges fehér férfiak " " című könyvemet is. Ott ült négy mérges fehér férfi, akik azt gondolták, hogy ők, fehér amerikai férfiként, egyfajta fordított diszkrimináció elszenvedői a munkahelyükön.
Egy idézet volt az egyik férfitól, ami így hangzott: " Egy fekete nő ellopta az állásomat. "
Ez pedig nem más, mint az " " állásom " ". Honnan vették, hogy ez az állás az önöké?
Aminek a neve: " " világtörténelem " ".( Nevetés)( Taps) Most, hogy elmeséltem a férfiak megnyerésének legfőbb buktatóit, miért is kellene támogatnunk a nemi egyenlőséget?
Természetesen azért, mert ez így helyes, így igazságos.
De nem csak ezért. A nemi egyenlőség nekünk, férfiaknak is érdekünk.
Ha figyelünk rá, amit a férfiak mondanak arról, hogy mit várnak az élettől, a nemi egyenlőség képes megadni számukra ezt az életet,
A nemek közötti egyenlőség jó az országnak.
Több tanulmány is született ebben a témában, és kiderült, hogy azokban az országokban élnek a legboldogabb emberek, ahol a legnagyobb a nemi egyenlőség.
Ezen felül jó a cégeknek is.
Több kutatás és tanulmány alapján egyértelműen levonható a következtetés: Minél nagyobb a nemi egyenlőség egy cégen belül, annál jobban érzik magukat a dolgozók, annál boldogabbak,
Annál kisebb a munkaerőingadozás. Annál kisebb a lemorzsolódás.
Annál könnyebb a beilleszkedés.
Nagyobb a megtartó erő, elégedettebbek a munkájukkal, nő a termelékenység.
Gyakran szegezik nekem a kérdést a cégeknél: " Azért ez a nemi egyenlőség dolog elég drága mulatság, nem? "
Mire én: " " Hát nem igazán, sőt, valójában azt kellene inkább kiszámolni, hogy a nemi egyenlőtlenség mennyibe került eddig.
Ez az, ami igazán drága. " " Tehát jót tesz az üzletnek.
De ezenkívül jó a férfiaknak is.
Hogy megpróbáljam érzékeltetni ezt a változást, elmesélek egy történetet. Néhányan talán emlékeznek rá.
Még jóval fiatalabb voltam, amikor ez a feladvány közszájon forgott.
A rejtvény valahogy így szólt:
Egy férfi és a fia mennek az autópályán, és borzalmas balesetet szenvednek, amelyben az apa meghal, a fiát pedig mentővel beszállítják a kórházba, és ahogy viszik be a sürgősségi ügyeletre, az ügyeletes orvos ránéz a fiúra, és azt mondja: " Ó, én nem kezelhetem őt, ő a fiam. "
Hogyan lehetséges ez?
Teljesen meghökkentünk,
és képtelenek voltunk rájönni.
Na, szóval elmondtam nekik a rejtvényt, csak hogy lássam, hogy le tudjam mérni a változás mértékét.
Nos, ezek a mai 16 éves fiúk egyből felém fordultak és rávágták: " " Az anyukája. " " Igaz?
Semmi gond. Ilyen egyszerűen.
A mai fiatal férfiak a munka és család közötti egyensúlyra törekszenek.
Ugyanúgy akarnak teljesíteni otthon, mint a hivatásukban.
És a partnerükkel együtt akarják megteremteni ezt az egyensúlyt.
Részt akarnak venni a családjukban.
Nos, a helyzet az, hogy minél több egyenlőség van egy kapcsolatban, annál boldogabbak a partnerek.
A pszichológiai és szociológiai kutatások elég meggyőzők e tekintetben.
Azt hiszem, hogy ezek az adatok bebizonyítják a férfiak számára, hogy a nemi egyenlőség játékában nincsenek vesztesek, itt mindkét fél nyer.
Akkor hát lássuk az adatokat.
Amikor mi, férfiak kezdjük megosztani magunkat a munka és a család között, gyakran két kifejezést alkalmazunk ennek a leírására.
Egy kicsit mi is " " beszállunk " ", és " " segítünk " ".
Kevesebbet hiányoznak az órákról, jobb eredményeket érnek el.
Kevésbé lesznek hiperaktívak, így jobban tudnak figyelni.
Valószínűleg nem kell gyerekpszichológushoz járniuk.
Nem kell gyógyszert szedniük.
Nemcsak azért, mert egészségesebb lesz.
Valószínűleg nem kell terápiára járnia, hiszen nem lesz depressziós, és nem kell gyógyszereznie magát, helyette inkább tornára fog járni, és elégedettebb lesz a házasságával.
Így valószínűleg nem kerülnek kórházba, bár rutinellenőrzésre gyakrabban eljárnak az orvosukhoz.
" " A házimunka beindítja a hölgyeket.
Szóval az eredmények hosszú idő alatt halmozódnak fel.
nincsenek vesztesek.
Ezen mindenki csak nyerhet.
És azt is tudjuk, hogy nem adhatunk erőt és hatalmat a nőknek és a lányoknak, amíg a fiúk és a férfiak nem partnerek benne.
Tudjuk ezt.
A cikk első sora így szólt: " A feminizmus fogja először lehetővé tenni a férfiak számára az igazi szabadságot. "
Köszönöm.
( Taps)
